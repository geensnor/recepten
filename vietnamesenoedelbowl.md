---
recipeYield: 2
recipeCategory: hoofdgerecht
recipeCuisine: vietnamees
---
# Vietnamese stijl noedelbowl

## Ingredienten

- 10g Gezouten pinda's
- ¼ stuk Limoen
- 10 ml Vissaus
- 1 cm Verse gember
- 2 stuk Knoflookteen
- ¼ stuk Rode peper
- 75g Brede rijstnoedels
- 120g Kippendijreepjes met kebabkruiden
- ½ stuk Komkommer
- 1 stuk Wortel
- 5g Verse koriander en munt
- 25g Taugé
- ½ el Suiker
- ½ el Wittewijnazijn
- ½ el Zonnebloemolie
- naar smaak Peper en zout

## Bereiding

1. Breng ruim water aan de kook in een pan met deksel voor de noedels. Hak de pinda's grof. Verhit een koekenpan zonder olie op hoog vuur en rooster de pinda's tot ze goudbruin kleuren. Haal uit de pan en bewaar apart.Tip: Wist je dat pinda's rijk zijn aan onder andere vitamine E en magnesium? Vitamine E is goed voor een sterke weerstand en magnesium voor de vorming en werking van botten en spieren. Een handje levert al 20% van de ADH van beide.

2. Verhit 1/2 el zonnebloemolie in dezelfde koekenpan van de pinda's op middelhoog vuur. Bak de kippendijreepjes 5 - 6 minuten, of tot de kip gaar is.

3. Snijd ondertussen de limoen in 8 partjes. Maak in een kom een dressing van per persoon: 10 ml vissaus, 1/2 el suiker, 1/2 el wittewijn- of rijstazijn, 1 el water en het sap van 1 limoenpartje. Rasp de gember. Pers de knoflook of snijd fijn. Verwijder de zaadlijsten van de rode peper (s) en snijd fijn. Voeg de gember, knoflook en de rode peper toe aan de dressing. Tip: Let op: de rode peper is pittig\! Houd je niet van pittig of eten er kinderen mee? Gebruik dan naar smaak minder rode peper of houd apart.

4. Kook de noedels, afgedekt, in 4 - 5 minuten gaar. Giet daarna af en spoel onder koud water (zie Tip).Tip: Meng eventueel 1/4 el zonnebloemolie door de noedels als ze gaan plakken.

5. Snijd ondertussen de komkommer in halve maantjes. Schaaf met een dunschiller of kaasschaaf dunne linten van de wortel (zie Tip). Ris de blaadjes van de verse munt en koriander en snijd grof. Tip: De wortel blijft in dit gerecht rauw. Liever geen rauwe wortel? Bak de linten dan nog even in de koekenpan van de kip.

6. Verdeel de noedels over kommen of diepe borden. Leg de kippendij, komkommer, wortel en taugé naast elkaar op de noedels. Garneer met de verse kruiden, de pinda's en de overige limoenpartjes. Serveer de dressing apart zodat iedereen deze zelf naar smaak kan toevoegen.
