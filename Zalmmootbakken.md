# Zalmmoot bakken

Het bakken van een zalmmoot is niet moeilijk maar kan wel goed verkeerd gaan. De moot kan uit elkaar vallen, te droog zijn, te rauw, te flauw of gewoon ronduit smerig. Meestal zijn ze te droog trouwens.

Daarom een simpele handreiking hoe een perfecte moot te bakken.

## Benodigdheden

1. Pan Ik doet het gewoon met een koekenpan met anti-aanbak. Ik heb ook een gietijzeren grilpan maar eigenlijk gaat dat niet veel fijner. Krijg je wel leuk motievje van natuurlijk.
2. Zalm met huid (hoe witter hoe beter want vetter)
3. Roomboter
4. Zout
5. Water
6. Keukenpapier
7. Zout/peper

## Stap 1 Pekelen

Leg de moot in een bak water en los daarin 80 gram zout op. De zalm mag helemaal onder en zwemmen in de bak met water. Zet het een tijdje weg, ong. 1 uur (in de koelkast). Na 1 uur haal je de vis uit de bak, spoel je het zout eraf en leg je het op keukenpapier om te drogen.

Door het pekelen ontrek je vocht uit de zalm en wordt hij steviger.

## Stap 2 Bakken

1. Flinke brok boter in de pan, gas erop (hoog vuur)!
2. Smeer nog beetje boter op de huid van de zalm (optioneel)
3. Als het niet meer bruist en doet kan de vis erin. (hoog vuur)
4. Leg de moot op de huid in de pan en blijf er vervolgens van af! Echt, niet aan zitten. De vis zal zich eerst vastbakken aan de pan maar vervolgens ook weer loslaten. Echt waar. Een veel gemaakte fout is wel aan de vis gaan zitten en dan lazert alles uit elkaar en kun je niet meer de garing goed zien.
5. Kijk naar de zijkant van de zalm voor de garing. Komt de garing halverwege de moot, draai het gas uit en keer de vis om. Zalm mag best beetje glazig nog zijn van binnen, dat is juist lekker. Liever iets te snel draaien dan te laat.
6. Laat hem nog een korte tijd even nagaren op de andere kant van de vis. De restwarmte van de pan is precies voldoende.
7. Zie daar...een lekkere gebakken moot!
