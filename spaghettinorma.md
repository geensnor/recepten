---
recipeCategory: hoofdgerecht
recipeCuisine: italiaans
---

# Spaghetti alla Norma

Spaghetti van Norma. Het is een typisch gerecht van de Siciliaanse keuken, oorspronkelijk gemaakt in Catania, Sicilië, Italië.
> The name of the dish is said to originate from the apocryphal exclamation by the Italian writer Nino Martoglio who, upon tasting the dish, exclaimed "This is a real 'Norma'!", comparing it with the exceptional perfection of the Vincenzo Bellini opera Norma.

Lekkere spaghetti dus.

## Ingredienten

- 2 aubergines
- 3 tenen knoflook
- 15 gr verse basilicum
- 1 tl gedroogde oregano
- 1 tl chilivlokken
- Olijfolie
- 1 el rode wijn azijn
- 1 blik (goede!) tomaten
- Spaghetti
- Verse parmezaan
- Ricotta of burrata

## Bereiding

1. Snijd de aubergines in blokjes, doe in een vergiet en bestrooi met zout. Zet ongeveer 20 minuten in de gootsteen zodat het vocht eruit kan.
2. Snijd de knoflook en basilicum fijn, ook de steeltjes.
3. Droog de aubergine met keukenpapier en doe in een kom met de oregano, chilivlokken, olijfolie en evt nog wat peper en zout.
4. Doe ruim olijfolie in de pan en bak de aubergineblokjes. Het beste gaat dat in 1 laag en bak je ze in twee delen. Als alle blokjes goed gebakken zijn doe je ze allemaal in de pan en bak je de knoflook en basilicumsteeltjes nog even mee. Tomaten erbij, kapot maken, en dan nog ongeveer een kwartier op laag vuur laten staan.
5. Kook de spaghetti. Je kunt een beetje kookvocht opvangen en door de saus roeren.
6. Roer ook wat geraspte parmezaan door de saus, en fijngesneden basilicumblaadjes. Breng op smaak met peper en zout.  
7. Serveer met een lepel ricotta of een halve bol burrata.
