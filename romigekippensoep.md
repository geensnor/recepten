---
recipeYield: 4
cookTime: PT35M
recipeCategory: soep
author: miljuschka.nl
---

# Romige kippensoep met kokosmelk en kurkuma

## Ingredienten

- 1 el kokosolie
- 5 cm gemberwortel in plakjes
- 3 tenen knoflook geperst
- 0,5 tl peperkorrels
- 1 rode chilipeper fijngehakt
- 2 tl kurkuma
- 1 tl kerrie
- 1 l kippenbouillon
- 1 blik kokosmelk 400 ml
- 2 kipfilets
- 200 gram snijbonen dun gesneden
- 2 bosuitjes in schuine ringetjes
- 50 gram taugé
- 1-2 el sojasaus of tamari
- 1 limoen
- 4 takjes koriander blad grof gehakt

## Bereiding

1. Verhit de (kokos)olie in een soeppan. Voeg de gember, knoflook, peperkorrels en chilipeper toe en bak 1 minuut. Bak de kurkuma en kerrie 1 minuut mee.
2. Giet de kippenbouillon en kokosmelk erbij, leg de kipfilets erin en breng aan de kook. Draai het vuur zo dat de soep zachtjes blijft koken en pocheer de kipfilets in ongeveer 10 minuten gaar. Haal de kip eruit en leg op een snijplank.
3. Voeg de dungesneden snijbonen toe en laat de soep nog 10 minuten koken.
4. Snijd intussen de gepocheerde kipfilets in reepjes of trek met 2 vorken in rafels. Verdeel over 4 kommen.
5. Breng de kip-kurkumasoep op smaak met de sojasaus en limoensap. Schep de soep over de kip in de kommen en verdeel de koriander, taugé en bosui erover.

Tip: De plakjes gember en peperkorrels eet je niet op. Ze kunnen voor het serveren verwijderd worden, zodat niemand er per ongeluk in bijt. Of je eet er, op z’n Aziatisch, gewoon omheen.
