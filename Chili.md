# Chili die kei lekker is

Super goede chilil maak je door de tijd te nemen, en dit recept te volgen (origineel van Jeroen Meeus).

## Ingredienten

1. Goede dikke grote pan
2. 2 uien
3. 2 tenen knoflook
4. Dikke peen
5. Bleekselderij 2 stronken
6. Paprika
7. Spaans pepertje
8. V8 groentesap
9. Geconcentreerde tomatenprut (1 groot blikje)
10. Blik tomatenblokjes 2x
11. 1 blik kidneybonen
12. 1 blik zwarte bonen
13. Gehakt (400gr ofzo)
14. 1 Kaneelstokje
15. 2 Laurierbladen
16. 3 takjes tijm
17. Rode wijn
18. Koriander (om het af te maken)
19. Crème fraîche of griekse yoghurt

## Bereiding

1. Ui snijden, knoflook pellen.
2. Peen in blokjes (ik zou kleine blokjes doen)
3. Twee stronken bleekselderij in kleine blokjes (zodat ze makkelijker gaar worden). Vergeet niet eventueel te harde buitenkant te schillen met een dunschiller. Die sliertjes zijn niet zo lekker.
4. Snij ook maar even die paprika in blokjes.
5. Pepertje met of zonder pitjes (met pitjes is scherper), ook snijden
6. Pan op vuur, olie erin, ui en knoflook fruiten (2 min)
7. Blokjes wortel, paprika blokjes en blokjes bleekselderij erin, en lekker stoven. Pepertje mag er ook bij. Dat stoven mag wel minuutje of 5 tot 10.
8. Pak ondertussen een koekenpan en bak daarin het gehakt. Ik houd van mooie brokken dus niet te veel uit elkaar halen. Kruid het gehakt met zout, peper, paprikapoeder en gemalen komijn.
9. Blus het gehakt met een flinke scheut rode wijn.
10. Doe er een laurierblaadje (of 3) bij, paar takjes tijm en een kaneelstokje.
11. Laat het geheel beetje koken.
12. Doe ondertussen 2 blikken tomatenblokjes bij de groente + geconcentreerd tomatenpuree en laat nog ff mee pruttelen.
13. Spoel de kidneybonen en zwarte bonen af, en gooi ze bij de groentestoof.
14. Gooi het lekker kruidige gehakt spul bij de pan erbij.
15. Giet een goede scheut v8 erbij, we gaan het nu 2 tot 3 uur laten pruttelen en zo nu en dan wat v8 bij doen zodat de boel niet droogkookt.
16. Laat het 2 tot 3 uur pruttelen, check regelmatig of het niet aanbakt (en anders scheut v8 erbij)
17. Schenk een glas wijn in en snijd een blokje kaas, je moet wat tijdens het wachten :)

De chili kan prima los gegeten worden, met een vleugje Crème fraîche iets en een takje koriander. Wat ook heel lekker is, is rijst erbij gekookt in groentebouillon (tip!) en een laurierblaadje.

Smakelijk!
