# Gegrilde sardines met tzatziki
Op de Barbeque. Recept uit de Volkskrant
## Ingredienten
- 2 komkommers
- 2 tenen knoflook
- 10 g muntblaadjes, heel fijn gesneden
- 500 g Griekse yoghurt
- peper en zout
- 2 kilo grote sardines
- olijfolie

## Bereiding
### Tzatziki
- Schil de komkommers, snijd ze in de lengte doormidden en schraap met een theelepel de zaadlijsten eruit. 
- Snijd de komkommer in kleine stukjes en kruid met zout. 
- Hak de knoflook zeer fijn (of gebruik een pers) en meng met de munt door de komkommer. 
- Meng de yoghurt erdoor en kruid met zwarte peper. 
- Zet een paar uur in de koelkast. 
### Sardines
- Haal de schubben van de visjes door met een aardappelmesje over de vis te strijken, van de staart naar de kop. 
- Doe dat voorzichtig, anders gaat het velletje kapot. 
- Snijd het buikje in en pulk de ingewanden er met uw wijsvinger uit. 
- Spoel de visjes goed van binnen en buiten en dep droog. 
- Bestrijk ze aan alle kanten met olie en kruid royaal met zeezout

- Stook de barbecue niet al te hoog op, anders maakt het druipende vet dat de sardientjes meteen in de fik vliegen. - Rooster ze gelijkmatig in ongeveer in drie minuten per kant goudbruin, en draai ze voorzichtig om met twee lepels, dat werkt het best. 
- Schenk nog een straaltje olijfolie over de tzatziki, en serveer visjes en saus met knapperig Turks brood dat u even in de oven opfluft. 
- Een citroentje erbij is facultatief