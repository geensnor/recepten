---
totalTime: PT1H15M
recipeCategory: hoofdgerecht
recipeYield: 4
recipeCuisine: italiaans
author: Albert Heijn
---

# Melanzane alla parmigiana

![afbeelding gerecht](https://static.ah.nl/static/recepten/img_030687_890x594_JPG.jpg)

## Ingredienten

- 4 aubergines
- 1 ui
- 3 tenen knoflook
- 195 ml traditionele olijfolie
- 800 g gepelde tomaten in blik
- 2 tl kristalsuiker
- 100 g Parmigiano Reggiano
- 250 g mozzarella
- 15 g verse basilicum

## Bereiding

- Snijd de aubergines in de lengte in plakken van een ½ cm.
- Bestrooi de plakken aan beide kanten royaal met zout en laat ze in een vergiet 20 min. uitlekken.
- Snipper ondertussen de ui en snijd de knoflook fijn.
- Verhit de olie in een koekenpan en fruit de ui en de knoflook 2 min.
- Voeg de tomaten toe en roer deze met een houten lepel in kleine stukjes.
- Breng de saus op smaak met de suiker, peper en zout. Laat 15 min. zachtjes koken.
- Verwarm ondertussen de oven voor op 180 °C.
- Spoel de aubergines af en dep droog met keukenpapier.
- Bak de aubergines in delen, bak steeds in een scheut van de olie. Bak de plakken telkens 2 min. aan elke kant. Laat uitlekken op keukenpapier.
- Rasp de Parmezaanse kaas.
- Snijd de mozzarella in plakken.
- Leg een laag aubergine in de ovenschaal en schep er een laag tomatensaus op.
- Bestrooi met Parmezaanse kaas, leg er een paar plakken mozzarella op en scheur er wat blaadjes basilicum over.
- Herhaal tot alle ingrediënten op zijn en eindig met een laag aubergine. Bak ca. 30 min. in de oven.