---
recipeYield: 3
recipeCategory: hoofdgerecht
---

# Pizzadeeg

Voor vier pizza's. Van [rutgerbakt.nl](https://rutgerbakt.nl/alle-recepten/zelf-pizzadeeg-maken-recept/)

## Ingredienten

- 500 gr bloem, bij voorkeur, Italiaanse bloem type‘00’
- 7 gr gedroogde gist
- 10 gr zout
- 275-300 ml water, lauwwarm
- 2 el olijfolie

## Bereiding

1. Alles door elkaar kneden
2. 15 minuten laten rusten
3. Vier bolletjes van maken
4. Een uur laten rijzen omdat je 7 gram gist hebt gebruikt. Bij minder gist, langer laten rijzen.

## Pizzabodem maken

En hoe voorkom je dat de bodem overal aan blijft plakken en niet mooi de oven in komt.

1. Gooi wat bloem of griesmeel op het werkblad zodat de boel niet blijft plakken en makkelijk schuift.
2. Eigenlijk moet je de bodem niet uitrollen maar uitvouwen. Dan blijft er meer lucht in en krijg je een betere bodem met een mooie krokante korst. Dat is alleen wel gedoe en lukt als incidentele pizzabakker vaak niet erg goed. Toch maar uitrollen dus.
3. Pak een flinke snijplank of zoiets en gooi daar wat bloem of griesmeel op zodat de bodem niet blijft plakken. Leg de bodem vervolgens op die plank en leg dan pas de ingredienten erop. Als je de ingredienten er op het keukenblad erop legt, is de kans groot dat je de pizza nooit meer mooi op je schep, en dus ook nooit mooi in de oven krijgt. 
4. Laat de pizza met ingredienten niet te lang liggen voordat je hem de oven in doet. De tomatensaus maakt de bodem vochtiger en dus slapper.
5. Zorg ervoor dat het werkblad, plank, pizzaschep en al het andere waar je bodem mee in aanraking komt voor de oven, niet te warm zijn. Pizzadeeg wil graag aan warme oppervlakten plakken. 


