---
recipeYield: 4
recipeCategory: Hoofdgerecht
recipeCuisine: Hollands
cookTime: PT30M
author: Erik
---

# Gehaktballen die kei lekker zijn

Echt lekkere gehaktballen maak jezelf. Ik maak ze zoals mijn oma ze maakte en kan er niet genoeg van krijgen.

## Ingredienten

- 500 gr half om half gehakt (rund kan ook, maar dan tijdens sudderen regelmatig jus eroverheen gieten met lepel)
- ketjap
- ketchup
- 3 beschuiten
- 1 ei
- paprikapoeder
- Franse mosterd
- zout
- peper
- roomboter

## Bereiding

- hak de ui heel fijn (of gebruik hakselaar)
- verkruimel de beschuit (of gebruik ook hier de hakselaar)
- doe in een kom, samen met het gehakt, goede eetlepel mosterd, ei, peper, zout, paprikapoeder
- kneden maar, met de hand. Goed door elkaar maar niet te hard. Dan wordt het gehakt te fijn en dat is niet lekker.
- maak 6 mooie ballen. Rol ze tussen 2 handen zonder te veel druk of kneden. Maar wel stevig genoeg. Oefening baart hier kunst.
- pak een smoorpan/gietijzeren stoofpan en smelt flinke klont roomboter.
- bak de ballen aan zodat ze rondom mooi een bruin krokantje hebben. Draai het vuur lager
- giet in de pan een half kopje heet water, goede schep mosterd, knijp een flinke hoeveelheid ketchup erbij en giet er ook wat ketjap bij.
- sudder de ballen nu in 25 minuten gaar. Giet om de 5 minuten wat jus/sap met een lepel over de ballen
- smullen maar!