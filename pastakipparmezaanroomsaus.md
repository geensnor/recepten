---
totalTime: P0DT0H25M
recipeCategory: Hoofdgerecht
recipeYield: 4
recipeCuisine: Vlees
author: Sharon de Miranda
---

# Pasta met kip in parmezaan- roomsaus

![afbeelding gerecht](https://binnenstebuiten.kro-ncrv.nl/files/styles/facebook_crop/public/poms/still/2021-10/1624473.jpg?h=dec22bcf&itok=YJkvhNVp)

## Ingredienten

- 300 g biologische kippendijen
- 300 g verse pasta naar keuze
- 250 g gemengde champignons
- 2 dl kookroom
- 4 tenen knoflook
- 1 grote bosui
- 1 bosje platte peterselie
- 1 bouillonblokje
- 1 scheutje witte wijn
- 100 g Parmezaanse kaas
- 200 g cherrytomaten
- 1 tl oregano
- grove zwarte peper
- koolzaadolie
- 1 teen knoflook per persoon
- 50 g rucola

## Bereiding

1. Verwarm de oven voor op 200 graden. Prik de cherrytomaatjes met een scherp mes een beetje in en leg ze in een ovenschaal. Bestrooi de tomaten met olie, peper, zout en wat oregano en bak ze 10 min af in de voorverwarmde oven. 
2. Hak de tenen knoflook fijn en snij de kippendijen in stukken van ongeveer 3 cm. Verhit een scheutje olie in een hapjespan. Bak eerst de knoflook en daarna de kip goudbruin. Voeg de champignons toe en bak deze ook goudbruin. Blus het af met de witte wijn en verkruimel het bouillonblokje erbij. Roer het goed door en als de witte wijn verdampt is voeg je de kookroom toe. Breng het aan de kook en rasp als laatste de Parmezaanse kaas erdoor (bewaar wat van de kaas voor de garnering). Voeg ook de peterselie en de gesneden bosui toe.
3. Kook de pasta volgens de bereidingswijze gaar.
4. Ga verder met het bakken van de knoflook. Verwarm de koude olie en de knoflook samen op in een pan op middelhoog vuur. Zodra de knoflook goudbruin kleurt verwijder je de knoflook met een zeefje uit pan.
5. Presentatie: leg eerst de pasta op het bord. Daarna de saus, tomaten, gefrituurde knoflook, Parmezaanse kaas en een paar blaadjes rucola.