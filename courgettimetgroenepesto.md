# Courgette spaghetti met groene pesto en garnalen


Van [mindyourfeed.nl](https://www.mindyourfeed.nl/recepten/diner/courgette-spaghetti-met-groene-pesto/)

## Ingredienten

Voor twee personen

- 1 courgette
- 1 shot [Saclà Pesto Shots](http://pubads.g.doubleclick.net/gampad/clk?id=88453962&iu=/4217/3rdparty/MindYourFeed)

- 100 gr groene asperges
- 50 gr rucola
- 10 kleine smaaktomaatjes
- 150 gr garnalen
- ½ citroen
- ½ rode peper
- 2 teentjes knoflook
- peper
- zout
- olie
- Parmezaanse kaas naar smaak


## Bereiding
1. Verwarm de oven voor op 180 graden.
2. Leg de tomaatjes in de ovenschaal, schenk hier wat olie over en bestrooi met een snuf peper en zout. Schuif de oven in en laat de tomaatjes in ongeveer 10 minuten poffen.
3. Doe de garnalen in een schaal. Schenk hier een scheut olie bij en pers het sap van ½ citroen erbij uit.
4. Snij de rode peper fijn en voeg toe aan de garnalen. Maak de knoflook schoon. Pers uit boven de kom en meng dan alles goed door elkaar.
5. Snij de harde uiteinden van de groene asperges af.
6. Verwarm de wokpan op het vuur en schep de garnalen in de pan. Bak op middelhoog vuur kort aan en draai dan het vuur laag. Laat zo’n 3 a 4 minuten bakken. Schep dan de garnalen uit de pan en zet even apart.
7. Doe nu de groene asperges in de wokpan, je hoeft deze niet schoon te maken en roerbak zo’n 3 minuten.
8. Was de courgette en maak met de spiraalsnijder mooie spaghettislieren. Ik breek ze altijd tussendoor even af, zodat ze niet té lang worden. Voeg de courgette spaghetti toe aan de pan met de asperges en bak 1 minuut mee.
9. Doe de courgette en asperges in een grote schaal. Schep de rucola er doorheen en voeg 1 shot Saclà pesto alla Genovese toe. Meng goed.
10. Serveer de courgette spaghetti met groene pesto met de garnalen en de tomaatjes uit de oven. Maak eventueel nog af met wat Parmezaanse kaas!